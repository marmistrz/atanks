Manuál k Atomic Tanks

Obsah:

	Zakladné inštrukcie
		Ciele
		Spustenie hry
		Priebeh hry

	Úprava hry
		Zmena všeobecných herných charakteristík
		Zmena fyziky
		Zmena počasia
		Zmena financovania
		Správa a úprava hráčov
		Zmena grafiky v hre

-----------------------------
Základné inštrukcie:

Ciele:
Primárny cieľ: Zničiť všetky okolité tanky v krajinke!
Sekundárny cieľ: Vylepšiť tank dokupením lepších zbraní a vybavenia s využitím peňazí získaných za zničené tanky.

Spustenie hry:
1. V hlavnom menu kliknite na tlačidlo 'Play'
2. V menu pre výber hráčov nastavte počet kôl, vyberte hráčov (max. 10) a kliknite na `Okay'.
   Poznámka: Hráči ovládaní človekom sú označení fialovým kruhom. Počítačoví hráči sú
   označení zelenými paličkami. Čím viac paličiek, tým lepšiu majú umelú inteligenciu.
3. V menu pre výber zbraní si zakúpte zbrane pre váš tank a kliknite na `Done'. Tým hru spustíte.

Priebeh hry:
1. Stlačte Tab pre výber zbrane.
2. Použite pravé/ľavé kurzorové šípky na mierenie (uhol)
3. Použite kurzorové šipky hore/dole na nastavenie dosahu zbrane (sila)
Na vrchu obrazovky by ste mali kontrolovať smer a silu vetra, pretože tieto dva faktory môžu ovplyvniť uhol a silu potrebnú na zasiahnutie súpera.

TIP: Stlačte CTRL počas stlačenia kurzorových kláves na jemnejšiu zmenu uhla alebo sily.
4. Stlačte medzerník pre vypustenie zbrane.
Menu s výberom zbraní sa objaví po každom kole. Použite peniaze získané počas kola na vylepšenie vášho tanku, potom kliknite na 'Done' a spustite ďalšie kolo. Výťazom je ten hráč, ktorý vyhrá väčšinu kôl.

Úprava hry (pre pokročilých hráčov):
Atomic Tanks môžete upraviť tak, aby bola hra náročnejšia. Nasledujúci text popisuje, ako možno hru upraviť.

Zmena všeobecných herných charakteristík:
1. V hlavnom menu kliknite na 'Options' a zobrazí sa menu s voľbami.
2. Tech Level určuje zbrane a výbavu, ktorá sa dá zakúpiť v menu s výberom zbraní; vyššie Tech Levely ponúkajú vyššiu rozmanitosť zbraní a vybavenia.
3. Landscape určuje typ krajinky, na ktorej sa odohráva každé kolo.
4. Turn Order určuje, či je poradie hráčov pri začiatku každého kola určené najvyšším skóre (High+), najnižším skóre (Low+) alebo je stanovené náhodne.
5. Skip AI-only Play určuje, či počítačoví hráči dokončia kolo v reálnom čase po tom, ako sú všetci ľudskí hráči eliminovaní; zapnite túto voľbu, ak chcete urýchliť hru.
6. Kliknite na 'Back' pre použitie vašich zmien v ďalšej hre.

Zmena fyziky
1. V hlavnom menu kliknite na 'Options', potom kliknite na Physics.
2. Zväčšite alebo zmenšite hodnotu Gravity a tým zmeňte celkovú silu gravitácie; väčšia gravitácia znižuje dosah väčšiny zbraní, predovšetkým zbraní s projektilom ako sú strely.
3. Zväčšite alebo zmenšite hodnotu Viscosity a tým zmeňte faktor odporu pre zbrane s projektilom ako sú napr. strely; vyššia viskozita zmenšuje dosah všetkých zbraní s projektilom.
4. Nastavením Land Slide určíte, či má zbraň, ktorá narazí do zeme spôsobiť zosun pôdy a jeho rozsah.
5. Kliknite na 'Back' pre použitie vašich zmien v ďalšej hre.

Zmena počasia
1. V hlavnom menu kliknite na 'Options', potom kliknite na 'Weather'.
2. Nastavenie Meteor Showers určuje pravdepodobnosť a škodu spôsobenú meteoritovými prehánkami, ktoré sa vyskytujú náhodne počas hry.
3. Nastavenie Lightning určuje pravdepodobnosť a škodu spôsobenú bleskami, ktoré sa vyskytujú náhodne počas hry.
4. Nastavenie Fog určuje množstvo krajiny, ktoré vidí hráč okolo seba.
POZNÁMKA: Táto vlastnosť je momentálne vo vývoji.
5. Nastavenie Max Wind Strength určuje aký silný vietor môže počas hry fúkať.
6. Nastavenie Wind Variation stanovuje mieru, s akou sa môže vietor meniť počas kola.
7. Kliknite na 'Back' pre použitie vašich zmien v ďalšej hre.

Zmena financovania
POZNÁMKA: Zmena financovania v hre môže významne ovplyvniť hru.
1. V hlavnom menu kliknite na 'Options', potom kliknite na 'Money'.
2. Starting Money určuje množstvo peňazí, ktoré každý (počítačový aj ľudský) hráč dostane na nákup zbraní na začiatku hry.
3. Interest rate mení úrokovú mieru použitú na peniaze, ktoré hráč usporil medzi kolami.
4. Change Round Win Bonus určuje to, koľko peňazí dostane hráč pri vyhraní kola.
5. Nastavenie Damage Bounty určuje koľko peňazí dostane hráč za každý bod, ktorý súperovi vzal.
6. Self-Damage Penalty určuje koľko peňazí hráč stráca pri každom stratenom bode, ak si spôsobil vlastnú škodu (napr. zásahom vlastnej strely).
7. Tank Destruction Bonus určuje koľko dostane hráč za zničenie jednoho tanku.
8. Tank Self-Destruction Penalty určuje koľko peňazí hráč stráca, ak si zničí vlastný tank.
9. Kliknite na 'Back' pre použitie vašich zmien v ďalšej hre.

Správa a úprava hráčov
1. V hlavnom menu kliknite na 'Players' pre zobrazenie menu s výberom hráčov.
2. Vyberte jednu z nasledujúcich možností:
- pre vytvorenie nového hráča kliknite na `Create New' a potom pokračujte krokmi 3 až 5.
- pre úpravu hráča kliknite na jeho meno a potom pokračujte ktorýmkoľvek z nasledujúcich bodov.
- pre vymazanie hráča kliknite na jeho meno, potom kliknite na `Delete This Player' a potvrďte vymazanie.
POZNÁMKA: Vymazaného hráča nemôžete obnoviť.
3. Kliknutím na Change Name premenujete hráča.
4. Kliknutím na farebnú paletu môžete zmeniť farbu hráča.
5. Nastavením Type určíte, či má za hráča hrať človek alebo počítač; počítačom ovládaným hráčom môžete vybrať jeden z nasledujucich levelov:
- Slepúch (najnižší level): málokedy zasiahne iného než seba
- Tipovač: je šťastný, ak nájde cieľ
- Junior: nájde cieľ zhruba v jednom z dvoch prípadov
- Ostreľovač: nájde cieľ takmer vždy
- Profík (najvyšší level): tento tank strieľa ako Robin Hood

6. Kliknite na 'OK' pre použitie vašich zmien v ďalšej hre.

Zmena grafiky
POZNÁMKA: Zmena grafiky v hre môže ovplyvniť čas potrebný na spustenie hry alebo kola.
1. V hlavnom menu kliknite na 'Options', potom kliknite na 'Graphics'.
2. Nastavením Dithering určíte, či má grafika používať dithering; zapnite túto voľbu pre krajšiu grafiku.
3. Nastavenie Detailed Land určuje detaily krajinky; zapnite túto voľbu pre krajšiu grafiku.
4. Nastavenie Detailed Sky určuje detaily pozadia; zapnite túto voľbu pre krajšiu grafiku.
5. Kliknite dvakrát na 'Back' pre použitie vašich zmien v ďalšej hre.
--------------------------------------

Ak ste nenašli odpoveď na svoju otázku tu, na
http://atanks.sourceforge.net, pošlite e-mail na jessefrgsmith@yahoo.ca
